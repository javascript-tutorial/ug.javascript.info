
# قوللانمىلار ۋە كونكىرتلەر

بۇ كىتاب بىر *دەرسلىك*. ئۇ سىزنىڭ تىلنى بىرقەدەم-بىرقەدەمدىن ئۆگىنىشىڭىزگە ياردەم بېرىشنى مەقسەت قىلىدۇ. ئەمما ئاساسىي بىلىملەرنى پىششىق ئىگەللىگەندىن كىيىنمۇ ھامان باشقا بايلىقلارغا ئېھتىياجلىق بولىسىز.

## كونكرېت (يەنى ئۆلچەم)

[262_ECMA](https://www.ecma-international.org/publications/standards/Ecma-262.htm)ئۆلچىمى JavaScript گە مۇناسىۋەتلىك ئەڭ چوڭقۇر، ئىنچىكە ۋە رەسمىيلەشكەن ئۇچۇرلارنى ئۆز ئىچىگە ئالىدۇ. يەنى مۇشۇ تىلنى بەلگىلەيدۇ.

ئەمما بۇ شۇنداق رەسمىيلەشكەنلىكتىن، دەسلەپتە چۈشىنىش تەس. شۇڭا تىل تەپسىلاتلىرى ھەققىدە ئەڭ ئىشەنچلىك ئۇچۇر مەنبەسىگە ئىھتىياجلىق بولسىڭىز، بۇ ئۆلچەمنى ئاختۇرسىڭىز دەل جايىدا بولىدۇ. ئەمما كۈندىلىك ئىشلىتىش ئۈچۈن ئەمەس.

ھەر يىلى يېڭى بىر خاسلىق ئۆلچەم نۇسخىسى ئېلان قىلىنىدۇ. ئەڭ يېڭى ئۆلچەم لايىھەسى:<https://tc39.es/ecma262>

«ئاساسلىق ئۆلچەم» (ئاتالمىش «3-باسقۇچ») نى ئۆز ئىچىگە ئالغان يېڭىلىق خاراكتېرلىك ئالاھىدىلىكلەرنى ئوقۇش ئۈچۈن<https://github.com/tc39/proposals>غا كىرىپ بىقىشىڭىزنى تەۋسىيە قىلىمىز.

يەنە، تور كۆرگۈچ ئۈچۈن ياكى شۇنىڭدا ئەپ ئىچىۋاتقان بولسىڭىز، دەرسلىكنىڭ [ئىككىنچى قىسىم](info:browser-environment) دا قاپلانغان باشقا ئۆلچەم خاسلىقلىرى بار.

## قوللانمىلار

- **MDN (Mozilla) JavaScript پايدىلىنىش ماتىريالى** مىساللار ۋە باشقا ئۇچۇرلارنى ئۆزئىچىگە ئالىدىغان ئاساسلىق قوللانما. تىلنىڭ ئايرىم فۇنكىسىيە ياكى مىتود قاتارلىق تېخمۇ چوڭقۇر ئۇچۇرلىرىغا ئىرىشىشتىكى ياخشى تاللاش ھىسابلىنىدۇ.

سىز بۇ ئۇچۇرلانى <https://developer.mozilla.org/en-US/docs/Web/JavaScript/Reference> تا تاپالايسىز.

مەلۇم خاسلىقنى تور ئىزدەشنى ئىشلەتسە ئەڭ ياخشى بولىدۇ. سۈرۈشتۈرۈشتە پەقەت «MDN+[ئاتالغۇ]» نى ئىشلەتسىڭىزلا بولىدۇ، مەسىلەن `parseInt` نى ئىزدىمەكچى بولسىڭىز ھەرقايسى ئىزدەش ماتورلىرىغا <https://bing.com/search?q=MDN+parseInt>ئۇسۇلى ئارقىلىق بىۋاستە شۇ مەزمۇننى ئىزدىيەلەيسىز.

## ماسلىشىشچانلىق(Compatibility) جەدۋىلى

JavaScript يەنىلا تەرەققىي قىلىۋاتقان تىل بولۇپ، يېڭى ئىقتىدارلار قەرەللىك قوشۇلىدۇ.

ئۇلارنىڭ تور كۆرگۈچنى ئاساس قىلغان ۋە باشقا ماتورلار ئارىسىدا قوللايدىغان ئىقتىدارلىرى:

- <https://caniuse.com> - ھەر-بىر ئىقتىدارلارنى قوللاش جەدۋىلى، مەسىلەن، قايسى ماتورلارنىڭ ھازىرقى زامان مەخپى-شېفىر (cryptography) ئىقتىدارىنى قوللايدىغانلىقىنى كۆرۈش: <https://caniuse.com/#feat=cryptography>دا مۇشۇنداق ئىزدىسەكلا بولىدۇ
- <https://kangax.github.io/compat-table> - قوللايدىغان ياكى قوللىمايدىغان تىل ئالاھىدىلىكى ۋە ماتورلىرى بار جەدۋەل

بۇ ماتىرياللارنىڭ ھەممىسى تىل تەپسىلاتلىرى، قوللاش قاتارلىقلارغا ئائىت قىممەتلىك ئۇچۇرلارنى ئۆز ئىچىگە ئالغان بولغاچقا، ئەمەلىي ئەپ ياكى توربەت ئىچىش ئىشلىرىدا كۆپ پايدىسى بار.

مەلۇم بىر ئىقتىدار ھەققىدە چوڭقۇر مەلۇماتقا ئىھتىياجلىق بولغاندا ئۇلارنى (ياكى بۇ توربىكەتنى) ئىشلىتىشنى ئۇنۇتماڭ.
